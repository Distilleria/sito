<!DOCTYPE html>
<html lang="en">
<head>
	<meta charset="UTF-8">
	<meta name="viewport" content="width=device-width, initial-scale=1.0">
    <title>La Distilleria del romanzo</title>
    <link rel="shortcut icon" href="../img/LOGO.png" type="image/png">	<link rel="stylesheet" type="text/css" href="../style.css">
	<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css"  referrerpolicy="no-referrer"/>
</head>
	<body>
	
    <header>       
        <!-- nav -->
	    <nav>          
            	<!-- logo <a href="index.html"><img src="img/LOGO.png" alt="La Distilleria del romanzo Logo"></a> -->
    <img src="../img/moon.png" id="icon" alt="Dark mode">
		<label for="toggler">
			<i class="fa fa-bars"></i>
		</label>        
	<input type="checkbox" id="toggler" name="">
		<div class="menu">
			<ul class="list">
				<li><a href="../index.html">Home</a></li>
				<li><a href="../recensioni.html">Recensioni</a></li>
				<li><a href="../scrittura.html">Scrittura creativa</a></li>			
			</ul>            
		</div>
	    </nav>
         <!-- end of nav -->
    </header>	             
          <!-- main -->
		  <main class="recensione"> 
            <div><h1> La lettera d’amore</h1></div>

            <div class="rec_wrapper">       
            
                
                <article >
                    <img id="left"" src="img_recensioni/letterDamoreCov.jpg" loading="lazy" alt="">
                    <p>
                        Galeotta fu...proprio la lettera d’amore. Apparsa così, tra le fatture e la pubblicità arrivate in una piccola libreria del New England.
                        Chi l’ha scritta? A chi è indirizzata? Non è per lei, pensa Helen, libraia di mezz’età affascinante e divorziata.                        
                        </p>
                    <p>
                        Il piccolo mistero le si insinua nella mente come un tarlo, le supposizioni si moltiplicano e nel frattempo le parole appassionate e sensuali della lettera le scavano nel cuore con dolcezza. 
                        Per un insieme di coincidenze le stesse parole le leggeranno altri, smuoveranno pensieri, evocheranno sentimenti: per esempio quelli di Johnny, il ragazzo ventenne assunto alla libreria come lavoratore estivo.                                       
                    </p>

                    <p>
                        La lettera è il preludio della passione tra i due, preludio di un amore segnato dalla differenza d’età e dall’inopportunità sociale. In quello che è un racconto a metà tra giallo e commedia romantica, Cathleen Schine ha saputo evocare sentimenti di struggimento, pena per i due protagonisti ma anche una passione dalla forte carica erotica, a tratti descritta con accenti quasi brutali e a momenti con una prosa delicatissima.                      
                    </p>

                    <p>
                        Dovessi trovare anche solo un motivo per convincervi a leggere questo libro – e ce n’è più di uno – mi basterebbe dirvi di come lo sguardo di Helen si posa sul corpo nudo di Johnny ammirandone la freschezza e la solidità, soffermandosi quasi in un silenzioso inno alla giovinezza.
                    </p>

                    <p>
                        La prosa è vivida e le descrizioni si soffermano sul necessario che serve a suscitare emozioni,  lasciando fuori dettagli inutili; gli estimatori di Auden e altri poeti inglesi e americani apprezzeranno il contrappunto di citazioni letterarie e spezzoni di poesie. Queste non solo sono belle da leggere, ma anche utili a formare la psicologia e la preparazione della protagonista come libraia, aiutando a definirla come personaggio a tutto tondo. 
                    </p>

                    <p>
                        Il ritmo del racconto procede sicuro dall’inizio del testo per poi andare in accelerazione dal  momento in cui i due amanti iniziano la loro storia, e il conflitto interiore di Helen tra cuore e ragione tiene incollati alle pagine dalla metà del testo fino alla fine.  
                    </p>

                    <p>
                        Unica pecca di questo romanzo? Il finale, non scontato né prevedibile ma purtroppo poco convincente rispetto sia alla storia d’amore tra Helen e Johnny, sia alla rivelazione di chi siano il mittente e il destinatario della lettera d’amore. Mi aspettavo che questi due elementi avessero la funzione di chiudere il cerchio e invece mi hanno lasciata con un senso di occasione sprecata; ciò non toglie, in ogni caso, un certo apprezzamento per il resto del romanzo e per le abilità di narratrice della Schine, che è stato un piacere conoscere e di cui sono curiosa di leggere altro.
                    </p>
                </article> 
               
               
                <br>
            </div>
        </main>
        <!-- end of main -->

        <!-- footer -->
        <footer class="page-footer">            
            <p>
              &copy; <span id="currentYear"></span>
              <span class="footer-logo"><a href="../../index.html">Distilleria del romanzo</a></span> 
            </p>            
        </footer>	
        <!-- end of footer-->>

        <!-- javascript -->
	    <script type="text/javascript" src="../in_page.js"></script>  

</body>
</html>